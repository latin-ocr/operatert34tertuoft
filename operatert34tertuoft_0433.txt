DE RESURRECTIONE CARNIS. 101

simis quibusque vasculorum prius congruentiam cures, pro-
inde perfectae ferruginis gladiis vaginarum adaeques digni-
tatem: deus vcro animae suae umbram, spiritus sui auram,
oris sui operam vilissimo alicui commiserit capulo, et in-
digne collocando utique damnaverit. Collocavit autem, an
potius inseruit et immiscuit carni? tanta quidem concre-
tione, ut incertum haberi possit, utrumne caro animam, an
carnem anima circumferat, utrumne animae caro, an anima
pareat carni. Sed et magis animam invehi atque dominari
credendum est, ut magis deo proximam3 hoc quoque ad
gloriam carnis exuberat, quod proximam deo et continet
et ipsius dominationis compotem praestat. Quem enim na-
turae usum, quem mundi fructum, quem elementorum sapo-
rem non per carnem anima depascitur? quidni? per quam
omni instrumento sensuum fulta cst, visu, auditu, gustu,
odoratu, contactu? per quam divina potestate respersa est,
nihil non sermone perficiens vel tacite praemisso? Et ser-
mo enim de organo carnis est. Artes per carnem, studia,
ingenia per carnem, opera, negotia, officia per carnem, at-
que'adeo totum vivere animae carnis est, ut non vivere
animae nihil alind sit, quam a carne divertere. Sic etiam
ipsum mori carnis est, cuius et vivere. Porro si universa
per carnem subiacent animae, carni quoque subiaceant per
quod utaris neccsse est. Ita caro, dum ministra et famula
*animae deputatur, consors et cohaeres invenitur, si tcm-

poraHum, cur uon et aeternorum?
8. Et haec quidem velut de publica forma humanae

conditionis suffragia carni procuraverimÎ‡ Videamus nunc
de propria etiam Christiani nominis forma, quanta huic
substantiae frivolae ac sordidae apud deum praerogativa
sit, etsi sufficeret illi, quod nulla omnino anima salutem
possit adipisci, nisi, dum est in carne, crediderit3 adeo
caro salutis est cardo. Denique cum anima deo allegitur,
ipsa est, qnae efficit, ut anima allegi possit. Scilicet caro
abluitur, ut anima emaculetur3 caro ungitur, ut anima con-
secretum caro signatur, ut et anima muniatur3 caro manus
impositione adumbratur, ut et anima spiritu illuminetur,
caro corpore et sanguine Christi vescitur, ut et anima de
deo saginetur. Non possunt ergo separari in mercede,
quas opera coniungit. Nam et sacrificia deo grata, con-
flictationes dico animae, ieiunia et seras et aridas escas et


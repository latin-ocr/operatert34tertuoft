DE: AN1MA. 233

num satiatissime exhibebit. Sed et Stoici deum malunt,
providentissimum humanae institutioni inter cetera praesidia
divinatricum artium et disciplinarum, omnia qnoque nobis ·
indidisse, peculiare solatium naturalis oraculi. Haec quan-
tum ad fidem somniorum a nobis quoque consignandam et
taliter interpretandam. Nam de oraculis etiam ceteris,
apud quae nemo dormitat, quid aliud pronuntiabimus, quam
daemoniacam esse rationem eorum spirituum, qui iam tunc
in ipsis hominibus habitaverint, vel memorias eorum affecta-
verint ad omnem malitiae suae scenam, in ista aeque specie
divinitatem mentientes, eademque industria etiam per bene-
ficia fallentes medicinarum et admonitionum et praenuntia-
  tionum, quae magis laedant iuvando, dum per ea, quae iu-
vant, ab inquisitione verae divinitatis abducunt ex insinua-
tione falsae? Et utique non clausa vis est nec sacrariorum
circumscribitur terminis3 vaga et pervolatica et interim
libera est3 quo nemo dubitaverit domus quoque daemoniis
patere, nec tantum in adytis, sed in cubiculis homines ima-
ginibus circumvenire.

47. Definimus enim a daemoniis plurimum incuti somnia,
etsi interdum vera et gratiosa, sed de qua industria diximus,
affectantia atque captantia, quanto magis vana et frustratoria
et turbida et ludibriosa et immunda. Nec mirum, si eorum
suut imagines, quorum et res. A deo autem, pollicito sci-
licet et gratiam spiritus sancti in omnem carnem, et sicut
prophetaturos, ita et somniaturos servos suos et ancillas
suas,¹) ea deputabuntur, quae ipsi gratiae comparabuntur,
si qua honesta, sancta, prophetica, revelatoria, aedificatoria,
vocatoria, quorum liberalitas soleat et in profanos destillare,
imbres etiam et soles suos peraequante deo iustis et in-
iustis, ²) siquidem et Nabuchodonosor³) divinitus somniat,
et maior paene vis hominum ex visionibus deum discunt.
Sicut ergo dignatio dei et in ethnicos, ita et tentatio mali
in sanctos, a quibus nec interdiu absistit, ut vel dormien-
tibus obrepat, qua potest, si vigilantibus non potest. Tertia
speeies erunt somnia, quae sibimet ipsa anima videtur in-
ducere ex intentione circumstantiarum. Porro quoniam non
est ex arbitrio somniare, (nam et Epicharmus ita sentin)
quomodo ipsa erit sibi caussa alicuius visionis? Num ergo

1) Ioel. 3, 1. 2) Matth. 5, 45 3) Dan. 2, 1 sqq.


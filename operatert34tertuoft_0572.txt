240 DE ANIMA.

extraordinaria loquacitate, dum ex maiori suggestu iam in
libero constituta per superfluum, quod adhuc cunctatur in
corpore, enuntiat quae videt, quae audit, quae incipit nosse.
Si enim corpus istud Platonica sententia carcer, ceterum
apostolica dei templum, cum in Christo est; sed interim
animam consepto suo obstruit et obscurat et concretione
carnis infaecat, unde illi, velut per corneum specular, ob-
soletior lux rerum est. Procul dubio cum vi mortis ex-
primitur de concretione carnis et ipsa expressione colatur,
certe de oppanso corporis erumpit in apertum ad meram
et puram et suam lucem, statim semet ipsam in expeditione
substantiae recognoscit ct in divinitatem ipsa libertate re-
sipiscit, ut de somno emergens ab imaginibus ad veritates.
Tunc et enuntiat quae videt, tunc exsultat aut trepidat,
prout paraturam deversorii sui sentit, de ipsius statim angeli
facie, evocatoris animarum, Mercurii poe‘tarum.

54. 1) .Quo igitur deducetur anima, iam hinc reddimus.
Omnes ferme philosophi, qui immortalitatem animae, qualiter
volunt, tantum vindicant, ut Pythagoras, ut Empedoclesflit
Plato, quique aliquod illi tempus indulgent, ab excessu us-
que in conflagrationem universitatis, ut Stoici, suas solas,
id est sapientum, animas in supernis mansionibus collocant.
Plato quidem non temere philosophorum animabus hoc prae-
stat, sed eorum, qui philosophiam seilicet exornaverint
amore puerorum. Adeo etiam inter philosophos magnum
habet privilegium impuritas. Itaque apud illum in aetherem
sublimantur animae sapientes, apud Arium in ae'rem, apud
Stoicos sub lunam. Quos quidem miror, quod imprudentes
animas circa terram prosternant, cum illas a sapientibus
multo superioribus erudiri affirment. Ubi erit scholae regio
in tanta distantia deversoriorum? qua ratione discipulae ad
magistras conventabunt, tanto discrimine.invieem absentes?
quis aute'm illis postumae eruditionis usus ac fructus, iamiam

conflagratione perituris? Reliquas animas ad inferos deii-
ciunt. Hos Plato velut gremium terrae de'scribit m Phae-
done, quo omnes labes mundialium sordium confluendo, et
ibi desidendo exhalent, et quasi coeno immunditiarum sua·
rum crassiorem haustum et privatum illic ae‘rem stipent.

t l)) Hoc cap. cum parte sequentis in edd. Rhen. et Gel. inscriptum
es: e receptu.


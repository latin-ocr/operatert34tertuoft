ΒΕ RESURRECTIONE CARNis. 13³

erit fletus et dentium frendor, nisi ex oculis et ex denti-
bus? occiso scilicet etiam corpore in gehennam et detruso
in tenebras exteriores, quae oculorum propria sunt tor-
menta. Si quis in nuptiis minus dignis operibus fuerit in-
dutus, constringendus statim manibus et pedibus, utpote
qni cum corpore surrexerit. Sic ergo et recumbere ipsum
in dei regno, et sedere in thronis Christi, et adsistere tunc
ad dexteram vel sinistram, et edere de· ligno vitae, corpo-
ralis dispositionis fidelissima iudicia sunt. ί)

36. Videamus nunc, an et Sadducaeorum versutiam
elidens nostram magis sententiam erexerit. Caussa, opi-
nor, quaestionis fuit destructio resurrectionis, siquidem Sad-
ducaei neque animae neque carnis admittunt salutem, et
ideo, ex qua vel maxime specie resurrectionis fides labe-
factatur, ex ea argumentum problemati suo accommodave-
runt, de carnis scilicet obtentu nupturae necne post resur-
rectionem sub eius mulieris persona, quae septem fratribus
nupta in dubio baberetur, cui eorum restitueretur.2) Porro
serventur sensus tam quaestionis quam responsionis, et con-
troversiae occursum est. Si enim Sadducaei quidem re·
spuebant resurrectionem, dominus autem eam confirmabat,
et scripturarum ignaros increpans, earum scilicet, quae re-
surrectionem praedicassent, et virtutis dei incredulos, ido-
neae utique mortuis resuscitandis, postremo subiiciens:
quoniam-⁹⁹) autem mortui resurgant:4) sine dubio et con-
firmando esse quod negabatur, id est, resurrectionem mor-
tuorum apud dominum vivorum, talem quoque eam confir-

· mabat esse, qualis negabatur, utriusque scilicet substantiae

humanae( Neque enim, si nupturos tunc negavit, ideo nec
resurrecturos demonstravit. Atqui filios resurrectionis ap-
pellat, ut per eam quodammodo nasci habentes, postquam
non nubent, sed resuscitati3 similes enim erunt angelis, ⁵)
qna non nupturi, quia nec morituri, sed qua transituri in
statum angelicum per indumentum illud incorruptibilitatis,
per substantiae resuscitatae tamen demutationem. Ceterum
nec quaereretur, nupturi sive morituri necne rursus essc-

ι) Matth, 8, 11 sq. 13, 42. 25, 3⁰. 22, 12 oq, Apocal. 2, 7.
2) Matth. 22, 23 sqq. Marc. 12, 18 sqq. Luc. 20, 27 sqq. 3) Rhen-
quam. 4) Luc. 20, 37. 5) Matth. 22, 3⁰. Luc. 29,Δ 34. Marc.

12, 25.


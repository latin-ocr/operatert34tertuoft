18 anv. HERMOGENEM.

21. Ergo, inquis, si tn ideo praeiudicas ex nihilo
facta omnia, quia non sit manifeste relatum de materia
praecedenti factum quid, vide, ne diversa pars ideo conten-
dat ex materia omnia facta, quia proinde non aperte signi-
ficatum sit, ex nihilo quid factum. Plane retorqueri quae-
dam facile possunt, non statim et ex aequo admitti, uhi
diversitas caussae est. Dico enim, etsi non aperte scri-
ptura pronuntiavit ex nihilo facta omnia, sicut nec ex ma-
teria, non tantam fuisse necessitatem aperte significandi de
nihilo facta omnia, quanta esset, si ex materia facta fuis-
sent, quoniam, quod fit ex nihilo, eo ipso, dum non osten-
ditur ex aliquo factum, manifestatur ex nihilo factum, et
non periclitatur, ne ex aliquo factum existimetur, quando
non demonstretur, ex quo sit factum. Quod autem ex ali-
quo fit, nisi hoc ipsum aperte declaratur, ex aliquo factum,
dum illud ex quo factum sitnon ostenditur21) periclitabi-
tur primo videri ex nihilo factum, quia non editur, ex quo
sit factum, dehine, etsi ea sit conditione, ut non possit„
videri non ²) ex aliquo, proinde periclitabitur, ex alio longe
factum videri, quam ex quo factum est, dum non proponi-
tur, unde sit factum. lta, si ex nihilo deus cuncta fecisse
non potuit, etsi 3) scriptura non adiecisset, illum ex nihilo
fecisse: ex materia eum fecisse omni modo debuit edixisse,
si et ex materia fecisset, quia illud in totum 4) habebat in-
telligi, etsi non significaretur. At istud in dubio, nisi
significaretur.

22. Atque adeo spiritus sanctus hane scripturae suae
rationem constituit, ut, cum quid ex aliquo fit, et quod fit,
et unde fit, referat. Fructificet, inquit, terra herbam foeni,
seminantem semen secundum genus et secundum similitudi·
nem, et lignum fructuosum faciens fructum, cuius semen* iu
ipso in similitudinem. Et factum est sic. Et produxit
terra herbam foeni seminantem semen secundum genus, et
lignum fructuosum faciens fructum, cuius semen in ipso in
similitudinem. Et factum est sic. Et rursus: Et dixit
deus: producant aquae repentia animarum'vivarum, et vola-

1) Sic Rig.;Rhen. aliique: illud dum ex quo factum sit
ostenditur. 2) Praeter Rigaltium edd. omnen: videri ex
aliquo. 3) V. etui addidit Rig. 4) Sic cod. Wouw. et
Rig.; ceteri: licet ex materia -in toto.


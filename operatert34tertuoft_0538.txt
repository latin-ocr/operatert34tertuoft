203 DE ANIMA-

impulsus. Ecce duplex fetus in locis matris tumultuantur,
et nusquam adbuc populi duo. Portentosa forsitan petulantia
infantiae ante certantis quam viventis, ante animosae quam
animatae, si tantummodo matrem subsultando turbasset. At
cum partus aperitur et numerus inspicitur et auguratus re-
cognoscitur, puto, iam non animae solummodo probantur
infantium, sed et pugnae. Detinebatur, qui praevenerat
nasci a praevento necdum plenius edito, tantum manu nato,
Et si ipse animam de prima spiratione potabat Platonico
more aut de a'e'ris rigore carpebat Stoica forma, quid ille,
qui exspectabatur, qui adbuc intus detinebatur et foris iam
detinebat? Nondum, opinor, spirans plantam fratris inva-
serat, etiamnunc calens matre se priorem prodisse cupiebat.
Ο infantem et aemulum et validum et olim contentiosum,
credo, quia vivum. Aspice etiam singulares conceptus et
quidem monstrosiores sterilis et virginis, quae vel hoe ipso
imperfectos edere potuissent pro eversione naturae, ut altera
semini stupida, altera intacta. Decebat, si forte, sine anima
nasci, qui fuerant non rite concepti, sed et illi vivunt in suo
quisque utero. Exsultat Elizabeth, Ioannes intus impulerat,
glorificat dominum Maria, Christus intus instinxerat-¹) Agno-
scunt matres suos invicem fetus, agnitae mutuo ab ipsis uti·
que viventibus, qui non tantum animae erant, verum et spiri-
tus. Sic et ad Hieremiam legis dei vocem: priusquam te
in utero fingerem, novi te.²) Si fingit deus in utero, et
afflat ex primordii forma: et finxit deus hominem, et flavit
in eum flatum vitac.³) Nec nosset autem hominem deus in
utero, nisi totum: et priusquam exires de vulva, sanctificavi
test) Et mortuum adhuc corpus? utique nequaquam, deus
enim vivorum, non mortuorum. ⁵) ‚

27. Quomodo igitur animal conceptum? simulne con·
ssata utriusque substantia corporis animaeque‚-au altera
earum praecedente? imo simul ambas et concipi et confici et
perfici dicimus, sicut et promi, nec ullum intervenire mo-
mentum in conceptu, quo locus ordinetur. Recogita enim
de novissimis prima: si mors non aliud determinatur, quam
disiunctio corporis animaeque,⁶) contrarium morti vita non
aliud delinietur, quam coniunctio corporis animaeque3 si

1)1,uc.1‚36.‹ss. 2>1er.1.5.' a)‹;en.1,27.3,7. mer.
1, 5. 5)Matth.22‚3o. 6)P1at.Phaed.p.640.


100 DE RESURRECTIONE cARN1s.

tiore matrice. Ita et deo licuit carnis aurum de limi, qui-
bus nutas, sordibus excusato censu eliquasse.

7. Sed dilutior videatur auctoritas carnis, quia non
et ipsam proprie manus divina tractavit, sicuti limum.
Quando in hoc tractavit limum, ut postmodum caro fieret
ex linio, carnis utique negotium gessit. Sed adhuc velim
discas, quando et quomodo caro floruerit ex limo. Neque
enim, ut quidam volunt, illae pelliceae tunicae, quas Adam
et Eva paradisum exuti induerunt, ipsae erunt carnis ex
limo reformatio, cum aliquanto prius et Adam substantiae
suae traducem in feminae iam carne recognoverit, (hoc
nunc os ex ossibus meis, et caro ex carne mea‚) 1) et ipsa
delibatio masculi in feminam carne suppleta sit, limo, opi·
nor supplenda, si Adam adhue limus. Obliteratus igitur et
devoratus est limus in carnem. Quando? cum factus est
homo in animam vivam de dei flatu, vapore scilicet idoneo
torrere quodammodo limum in aliam qualitatem, quasi in
testam, ita in carnem. Sic et figulo licet argillam tempe-
rato ignis afflatu in materiam robustiorem recorporare et
aliam ex alia fingere speciem, aptiorem pristina et sui iam
generis ac nominis. Nam etsi scriptum est: numquid ar-
gilla dicet figulo,²) id est homo deo? etsi apostolus in te-
staceis ait vasculis, tamen et argilla homo, quia limus ante
ct testa caro, quia ex limo per afflatus divini vaporem,
quam postea pelliceae tunicae, id est cutes superductae,
vestierunt. Usque adeo, si detraxeris cutem, nudaveris
carnem. Ita quod hodie spolium efficitur, si detrahatur,
hoc fuit indumentum, cum superstruebatur. Hinc et apo-
stolus 3) circumcisionem despoliationem carnis appellans,
tunicam cutem affirmavit. Haec cum ita sint, habes et li-
mum de manu dei gloriosum et carnem de afflatu dei glo·
riosiorem, quo pariter caro et limi rudimenta deposuit et
animae ornamenta suscepit. Non es diligentior deo, uti
tu quidem Scythicas ct Indicas gemmas et rubentis maris
grana candentia non plumbo, non aere, non ferro, ne ar-
gento quoque oblaquees,4) sed electissimo et insuper ope-
rosissimo descrobes auro, vinis item et unguentis pretiosis-

1) Gen. 2, 23. 2) Rom. 9, 20 3) Col. 2, 11. 4) Con-
iectura Rhenani3 ed. 1. oblaquensset.


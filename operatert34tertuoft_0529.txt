ΒΕ ANIMA. 192

est. Thebis hebetes et brutos nasci relatum est; Athenis
sapiendi dicendique acutissimos, uhi penes Colytum pueri
mense citius eloquuntur praecoce lingua, siquidem et Plato
in Timaeo ¹ ) Minervam affirmat, cum urbem illam moliretur,
nihil aliud quam regionis naturam prospexisse talia ingenia
pollicitam, unde et ipse in Legibus Megillo et Cliniae prae·
cipit, condendae civitati locum procurarent.2) Sed Empe-
docles caussam argutae indolis et obtusae in sanguinis qua-
litate constituit, perfectum ac profectum de doctrina disci-
plinaqne deducit. Tamen vulgata iam res est gentilium
proprietatum. Comici Phrygas timidos illudunt, Sallustius
vanos Mauros et seroces Dalmatas pulsat, mendaces Cretas
etiam apostolus ³) inurit. Fortasse an et de corpore et de
valetudine aliquid accedat. Opimitas sapientiam impedit,
exilitas expedit, paralysis mentem prodigit, phthisis servat.
Quanto magis de accidentibus habebuntur, quae circa cor-
pulentiam et valentiam vel acuunt vel obtundunt. Acuunt
doctrinae, disciplinae, artes et experientia, negotia, studia3
obtundunt inscitiae, ignavia, desidiae, libidines, inexperien-
tiae, otia, vitia. Super haec si et alia quae praesunt pote-
states3 enimvero praesunt, secundum nos quidem dominus
deus et diabolus aemulus, secundum communem autem opi-
nionem et providentia et fatum et necessitas et fortuna et
arbitrii libertas. Nam haec et philosophi distinguunt, et
nos secundum fidem disserenda suo iam novimus titulo.
Apparet, quanta sint, quae unam animae naturam varie
collocarint, ut vulgo naturae deputentur, quando non species
sint, sed sortes naturae et substantiae unius, illius scilicet,
quam deus ,in Adam contulit et matricem omnium fecit,
atque adeo sortes erunt, non species substantiae unius, id
est, varietas ista moralis, quanta nunc est, tanta non fuerit
in ipso principe generis Adam. Debuerant enim fuisse haec
omniaaein illo, ut in fonte naturae, atque inde cum tota va·
rietate manasse, si varietas naturae fuisset.

21. Quodsi uniformis natura animae ab initio in Adam
ante tot ingenia, ergo non multiformis [quia uniformis] per
tot ingenia3 iam nec triformis, ut adhuc trinitas Valentiniana
caedatur, quae nec ipsa in Adam recognoscitur. Quid enim
spiritale in illo? si quia prophetavit magnum illud sacra-

1) Plat. Tim. p. 24 D. 2) Plat. de legg. lib. 4 in. 3) Tit. 1, 12.


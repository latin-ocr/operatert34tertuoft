282 ADV. PRAXEAN.

quomodo pater esset in filio, et filius in patre. Verba,
inquit, quae ego loquor vobis, non sunt mea, utique quia
patris3 pater autem manens in me, facit opera. l) Per
opera ergo virtutum et verba doctrinae manens in filio pater,
per ea videtur, per quae manet, et per eum, in quo manet,
ex hoc ipso apparente proprietate utriusque personae, dum
dicit: ego sum in patre, et pater in me. ²) Atque adeo‘
credite ait.³) Quid? me patrem esse? Non puto scriptum
esse3 sed: quia ego in patre, et pater in me3 si quo minus,
vel propter opera credite,⁴) ea utique opera, per quae
pater in filio, non visu, sed sensu videbatur.

25. Post Philippum et totam substantiam quaestionis
istlus, quae in finem evangelii perseverat 5) in eodem genere
sermonis, quo pater et filius in sua proprietate distinguuntur,
paracletum quoque a patre se postulaturum, eum ascendisset
ad patrem, et missurum repromittit, et quidem alium. ⁶)
Sed iam praemisimus, quomodo alium. Ceterum, de meo
sumet,'‘) inquit, sicut ipse de patris. Ita connexus patris γ
in filio et filii in paracleto tres efficit cohaerentes, alterum
ex altere. Qui tres unum sunt, non unuS, quomodo dictum
est: ego et pater unum sumus,⁸) ad substantiae unitatem,
non ad numeri singularitatem. Percurre adhuc, et invenies,
quem patrem credis, vice patris dictum3 et patrem agricolam,
uti quem 9) in terra tu putas fuisse, hunc rursus in coelis
a filio agnosci, cum illuc respiciens discipulos suos patri
tradit. Sed etsi in isto evangelio non esset revelatum:
deus meus, ad quid me dereliquisti?¹⁰) et: pater, in tuis
manibus depono spiritum meum311) tamen post resurrectio-
nem et devictae gloriam mortis, exposita necessitate omnis
humilitatis, curn iam patrem se posset ostendere tam fideli
feminae ex dilectione, non ex curiositate, nec ex incre-
dulitate Thomae, tangere eum aggressae: ne, inquit, con-'
tigeris me, nondum ascendi ad patrem meum, vade autem
ad fratres meos, (quin et in hoc se filium ostendit, filios
enim appellasset illos, si pater fuisset,) et dices cis: ascendo
ad patrem meum et patrem vestrum, deum meum et deum

1)10. 14, ιο. 2) ibid. 3) ib. v. 11. 4) ibid. 5) lta ,em-r.
Latinius. ceteri: perseverant. 6 lo.14‚16. 7) lo. 16‚14=‹1-

8) Io. 10, 30. 9) Edd. omnes: u ique. 1⁰) Matth. 27, 46.
11) Luc. 23, 46,


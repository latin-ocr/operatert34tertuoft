12⁰ ADV. MARCIONEM LIBER 111.

Totum Christiani nominis et pondus et fructus, mors Chri-
sti negatur, quam tam impresse apostolus demandat utique
veram, summum eam fundamentum evangelii constituens et
salutis nostrae et praedicationis suae. Tradidi enim, in-
quit, vobis in primis, quod Christus mortuus sit p'ro pec-
catis nostris, et quod sepultus sit, et quod> resurrexerit
tertia die1). Porro si caro eius negatur, quomodo mors
eius adseveratur, quae propria carnis est passio, per mor-
tem devertentis in terram, de qua est sumpta, secundum
legem sui auctoris? Negata vero morte, dum caro nega-
tur, nec de resurrectione constabit. Eadem enim ratione
non resurrexit, qua mortuus non est, non habendo substan-
tiam scilicet carnis, cuius sicut et mors, ila et resurrectio
cst. Proinde resurrectione Christi infirmata, etiam nostra
subversa est. Nec ea enim valebit, propter quam Christus
venit, si Christus non valebit 2). Nam sicut illi, qui dice-
bant resurrectionem mortuorum non esse, revincuntur ab
apostolo 3) ex resurrectione Christi, ita resurrectione Chri-
sti non consistente aufertur et mortuorum resurrectio.' At-
que ita inanis est fides nostra, inanis est praedicatio apo-
stolorum. Inveniuntur autem etiam falsi testes dei, quod
testimonium dixerint, quasi ‘resuscitaverit Christum, quenl
non resuscitavit. Et sumus adhuc in delictis. Et qui in
Christo dormierunt, perierunt, sane resurrecturi, sed phan-
tasmate forsitan, sicut et Christus.

9. In ista quaestione qui putaveris opponendos esse
nobis angelos creatoris, quasi et illi m phantasmate puta—
tivae utique carnis egerint apud Abraham et Loth, et tamen
vere sint et congressi et pasti et operati quod ,mandatum
eis fuerat: primo non admitteris ad eius dei exempla, quem
destruis. Nam et quanto meliorem et perfectiorem deum
inducis, tanto non competunt illi eius exempla, quo nisi di-
versus in totum non erit omnino melior atque perfectior.
Dehinc scito, nec illud concedi tibi, ut putativa fuerit in
angelis caro, sed verae et solidae substantiae humanae. Si
enim difficile non fuit ini, putativae carnis veros et sensus
et actus exhibere, multo facilius habuit veris et sensibus
et actibus veram dedisse substantiam carnis, vel qua pro-

1) 1Cor. 15, 3. 4. 2) Ed. Fran. et Rig. si Christus· non
resurrexit. 3) 1Cor. 15„13 sqq.


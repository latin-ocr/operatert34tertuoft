19⁰ DE ΑΝΙΜΑ

a sensu? Denique nisi visus rotundam senserit turrem, nulla
opinio rotunditatis. Et unde sensus, si non ab anima? De-
nique carens anima corpus carebit et sensu. lta et sensus
ex anima est, et opinio cx sensu, et anima totum. Ceterum
optime proponetur esse utique aliquid, quod efficiat aliter
quid a sensibus renuntiari, quam sit in rebus. Porro si
potest id renuntiari, quod non sit in rebus, cur non perinde
possit per id renuntiari, quod non sit in sensibus, sed in
his. rationibus, quae interveniant suo nomine? Atque adeo
licebit eas recognosci. Nam ut in aqua remus inflexus vel
infractus appareat, aqua in caussa est3 denique extra aquam
integer visui remus. Teneritas autem substantiae illius, qua
speculum ex lumine efficitur, prout icta seu mota est, ita et
imaginem vibrans evertit lineam recti. Item ut turris ha-
bitus eludat, intervalli conditio compellit in aperto, aequa-
litas enim circumfusi ae'ris pari luce vestiens angulos obli-
terat lineas. Sic et uniformitas porticus acuitur in fine,
dum acies in concluso stipata illic tenuatur, quo et exten-
ditur. Sic et coelum mari unitur, ubi visio absumitur, quae
quamdiu viget, tamdiu dividit. Auditum vero quid aliud
decipiet, quam sonorum similitudo? Et si postea minus
spirat unguentum, et minus sapit vinum, et minus lacus fer-
vet, in omnibus ferme prima vis tota est. Ceterum de scabro ac
laevi merito manus ac pedes tenera seilicet et callosa membra
dissentiunt. Igitur hoc modo nulla sen‘suum frustratio caussa
carebit. Quodsi caussae fallunt sensus et per sensus opi-
niones, iam nec in sensibus constituenda fallacia est, qui
caussas sequuntur, nec in opinionibus, quae a sensibus di·
riguntur sequentibus caussas. Qui insaniunt, alios in aliis
vident, ut Orestes matrem in sorore, et Aiax Ulyssem in
armento, ut Athamas et Agave in filiis bestias. Oculisne
hoc mendacium exprobrabis, an furiis? Qui redundantia
fellis auruginant, amara sunt omnia. Num ergo gustui prae-
varicationem exprobrabis, an valetudinem? Omnes itaque
sensus evertuntur vel circumveniuntur ad tempus, ut pro-
prietate fallaciae careant. Imo iani ne ipsis quidem caussis
adscribendum est fallaciae elogium. Si enim ratione baec
accidunt, ratio fallacia perhiberi non meretur. Quod sic
fieri oportet, mendacium non est. Itaque si et ipsae caussae
infamia liberantur, quanto magis sensus, quibus iam et eaus-
sae libere praeeunt, cum hinc potissimum et veritas et fides


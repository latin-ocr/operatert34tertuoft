24 ADv. RERMOGENEM.

vationem sinuum emicantior facta est arida, quae antehac ·
aquis tegebatur. Exinde itaque et visibilis efficitur, dicente
deo: congregetur aqna in congregationem unam, et videa-
tur arida.1) Videatur, inquit, non fiat. Iam enim facta
erat, sed invisibilis, usque tunc videri sustinebat. Arida
autem, quod erat futura ex divortio humoris, tamen terra.
Et vocavit deus aridam terram,²) non materiam. Sic et
perfectionem postea consecuta, desinit rudis haberi, cum
pronuntiat deus: fruticet terra herbam foeni seminantem
semen secundum genuS, et secundum similitudinem, et li·
gnum fructuosum faciens fructum, cuius semen in ipso in
similitudinem.³) Item: producat terra animam vivam se-
cundum genus, et quadrupedia et repentia et bestias terrae
secuudum genus.⁴) Implevit igitur ordinem suum scriptura
divina. Quam enim praedixerat invisibilem et rudem, ei et
visionem reddidit et perfectionem. Non alia autem materia
erat invisibilis et rudis. Ergo ⁵) materia erit postea visi-
bilis et perfecta. Volo itaque videre materiam3 visibilis
enim facta est. Volo et perfectam eam recognoscere, ut
ex illa etiam foeni herbam et ex illa decerpam lignum fru-
ctuosum, et ex illa animalia usui meo famulentur. Sed
materia quidem nusquam, terra vero haec, id est coram.
Hanc video, hac perfruor, ex quo invisibilis et rudis esse
desiit. De qua manifestissime Esaias: haec dicit dominus,
qui fecit coelum, iste deus, qui demonstravit terram et fecit
illam.⁶) Certe eandem demonstravit, quam et fecit. Quo-
modo demonstravit? utique dicendo: videntur arida3'1) quare
videri iubet, nisi quia retro non videbatur? ut sic quoque
eam non in vacuum fecisset faciendo visibilem et ita babi-
lem.8) Et sic per omnia probatur nobis, hanc, quam in·
colimus, eandem et factam esse a deo et ostensam, nec
aliam fuisse rudem et invisibilem, quam quae et facta et
ostensa est, atque ita: terra autem erat invisibilis et rudis,⁹)
ad eam pertinet, quam deus cum coelo separavit.

30. Sic et sequentia coniecturam Hermogenis instruere
videbuntur: et tenebrae super abyssum, et spiritus desuper
aquas ferebatur‚¹⁰) quasi et hae confusae substantiae mas-

1) Gen. 1, 9. 2) ib. v. 10. 3) ib. v. 11. 4) ib. v. 24.
5) cod.wouw.: Ergo nec materia. 6) 1ee.45,18. 7) Gen.
1, 9. 8) 1es.45, 18. 9) Gen. 1, 2. 10) ibid.


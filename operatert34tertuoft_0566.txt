aaa nr: ΛΝιΜΑ.

haec species naturali formae relinquenda est, servans animae
etiam in ecstasi res snas perpeti? Ea autem, quae neque a
deo neque a daemonio neque ab anima videbuntur accidere,
et praeter opinionem et praeter interpretationem et praeter
enarrationem facultatis ipsi proprie ecstasi ct rationi eius
separabuntur.

48. Certiora et colatiora somniari affirmant sub ex-
timis noctibus, quasi iam emergente animarum vigore, pro-
ducto sopore. Ex temporibus autem anni verno magis
quieta, quod aestas dissolvat animas et hiems quodammodo
obduret, et autumnus, tentator alias valetudinum, succis
pomorum vinosissimis diluat. Item ex ipsius quietis situ, si
neque resupina neque dextero latere decumbat, neque con·
resupinatis internis, quasi refusis loculis, statio sensuum
fluitet ant compressu iecoris angina sit mentis. Sed haee
ingeniose aestimari potius quam constanter probari putem,
etsi Plato est, qui ea aestimavit, et fortasse an casu pro-
cedant, Alioquin ex arbitrio erunt somnia, si dirigi pote-
runt. Nam quod et de cibis distinguendis vel derogandis
nunc praesumptio nunc superstitio disciplinam somniis prae* ¹
scribit, examinandum est: superstitio, ut cum apud oracula
incubaturis ieiunium indicitur, ut castimoniam inducat, prae-
sumptio, ut cum Pythagorici ob hanc quoque speciem fabam
respuunt onerosum et inflatum pabulum. Atquin trina illa
cum Daniele ¹) fraternitas legumine solo contenti, ne regiis
ferculis contaminarentur, praeter sapientiam reliquam somnio-
rum praecipue gratiam a deo redemerunt et impetrandorum et
disserendorum. Ieiuniis autem nescio an ego solus plurimum ita
somniem, ut me somniasse non sentiam. Nihil ergo sobrietas,
inquis, ad hanc partem? imo tanto magis ad hanc, quantum
et ad omnem, si et ad superstitionem, multo amplius ad
religionem. Sic enim et daemonia expostulant eam a suis
somniatoribus, ad lenocinium scilicet divinitatis, quia fami-
liarem dei norunt, quia et Daniel 2) rursus trium hebdoma-
dum statione aruit victu, sed ut deum illiceret bumiliationis
officiis, non ut animae somniaturae sensnm et sapientiam
strueret, quasi non in ecstasi acturae. lta non ad ecstasin
submovendam sobrietas proficiet, sed ad ipsam ecstasin
commendandam, nt in deo fiat

1) Dan. 2, 16 sqq 2) ib. 10, 2‘sq.


322 ADV.1UDAEos.

id est delictis liberare, et de domo carceris, id est mortis,
sedentes in tenebris‚¹) ignorantiae scilicet. Quae siper
Christum eveniunt, non in alium erunt prophetata, quam
per quem expuncta consideramus.

13. Igitur quoniam filii lsrael affirmant, nos errare
recipiendo Christum, qui iam venit, praescribamus eis ex
ipsis scripturis, iam venisse Christum, qui praedicabatur,v
quamvis ex temporibus Danielis praedicantis probaverimus,
iam venisse Christum, qui nuntiabatur. Nasci enim eum
oportuit in Bethlehem Iudae. Sic enim scriptum est in pro-
pheta: et tu Bethlehem non minima es in ducibus Iudae3
ex te enim exiet dux, qui pascat populum meum 1srael.²)
Si autem adhue natus non est, qui processurus dux de tribu
Iuda ex Bethlehem nuntiabatur, (oportet enim eum -de tribu
Iuda etaBethlehem procedere‚) animadvertimus autem tune
neminem de genere Israel in civitate Bethlehem remansisse,
et exinde, quod interdictum est, ne in confinio ipsius re—
gionis demoretur quisquam Iudaeorum, ut hoe quoque esset
adimpletum per prophetam: terra vestra deserta, civitates
vestrae igni exustae, id est, quod belli tempore eis evenerit,
regionem vestram in conspectu vestro exteri comedent, et
deserta et subversa erit a populis alienis. 3) Et alio loeo
sic per prophetam dicitur: regem cum claritate videbitis5
id est Christum, facientem virtutes in gloria dei patris, et
oculi vestri videbunt terram de longinquo, quod ‘vobis pro
meritis vestris post expugnationem Hierusalem prohibitis
ingredi in terram vestram, de longinquo eam oculis tantum
videre permissum est. Anima, inquit, vestra meditabitur
timorem, 4) scilicet quo tempore excidium sui passi sunt.
Quomodo igitur nascetur dux de Iudaea, et quatenus pro-
cedet de Bethlehem, sicuti divina prophetarum volumina
nuntiant, cum nullus omnino sit illic in hodiernum derelictus
ex lsrael, cuius ex stirpe possit nasci Christus? Si enim
secundum Iudaeos adhuc non venit, cum venire eoeperit,
unde ungetur? Lex enim praecepit, in captivitate non li-
cere unetionem chrismatis regalis confici. Si autem iam
nec unctio est illis, ut Daniel prophetavit, (dicit enim, ex-
terminabitur uncti0‚) ⁵> ergo iam non est illic unctio, quia

1) les. 22, 6 sq. 2) Mich.5‚ 1. Matth. 2, 6. 3) [ea. 1, 7. 4) lea.
33» 1⁷ sq· 5) Dan. o, 4.


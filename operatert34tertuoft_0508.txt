12ss DE ΑΝῙΜΑ.

auctore respondente animam corporalibus quoque ali, de-
nique deficientem a cibo plerumque fulciri. Quidni? quo
adempto in totum dilabitur ex corpore. lta etiam ipse
Soranus, plenissime super anima commentatus quatuor vo-
luminibus et cum omnibus philosophorum sententiis expertus,
corporalem animae substantiam vindicat, etsi illam immor-
talitate fraudavit. Non enim omnium est credere, quod
Christianorum est. Sicut ergo Soranus ipse rebus ostendit
animam corporalibus ali, proinde et philosophus exhibeat
illam incorporalibus pasci. Sed nemo unquam cunctanti de
exitu animae mulsam aquam de eloquio Platonis infudit aut
micas de minutiloquio Aristotelis infersit. Quid autem facient
tot ac tantae animae rupicum et barbarorum, 1) quibus ali-
menta sapientiae desunt, tamen indocta prudentia pollent,
et sine academiis et porticibus Atticis et carceribus Socratis,
denique ieiunantes a philosophia nihilominus vivunt? Non
enim substantiae ipsi alimenta proliciunt studiorum, sed di-

sciplinae, quia nec opimiorem animam efficiunt, sed orna· .

tiorem. Bene autem, quod et artes Stoici corporales affir-
mant, Adeo sic quoque anima corporalis, si et artibus ali
creditur. Sed enormis intentio philosophiae solet plerum-
que nec prospicere pro pedibus. Sic Thales in puteum.
Solet et sententias suas non intelligendo valetudinis cor—
ruptelam suspicari. Sic ²) Chrysippus ad elleborum. Tale
aliquid opinor ei accidit, quum duo in unum corpora ne-
gavit, alienatus a prospectu et recogitatu praegnantum, quae
non singula quotidie corpora, sed et bina et terna in unius
uteri ambitu perferunt. Invenitur etiam in iure civili Graeca
quaedam quinionem enixa filiorum, semel 'omnium mater,
unici fetus parens multiplex, unici uteri puerpera numerosa,
quae tot stipata corporibus, paene dixerim populo, sextum
ipsa corpus fuit. Universa conditio testabitur corpora de
corporibus processura iam illic esse, unde procedunt. Se—
cundum sit necesse est, quod ex alio sit. Nihil porro ex
alio est, nisi dum gignitur, sed tunc duo sunt.

7. Quantum ad philosophos satis haec, 'quia quantum
ad nostros ex abundanti, quibus corporalitas animae in ipso

1) Rig. cum Pithoeo: baronum, sed in cod. Agob. ceterisque

{dq'tbgfi'bumrum' 2) D. Heraldus emend. Scit Thales -—
cn rys.


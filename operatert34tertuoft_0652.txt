³20 Anv.1UnAEos.

facinora, quae fecerunt? et adhuc visurus es affectiones
maiores eorum3 et introduxit me in aedem domus domini
interiorem, et ecce in liminibus templi domini inter medium
clam et inter medium altaris, quasi viginti quinque viri poste-
riora sua dederunt ad templum domini, et facies suas contra
orientem, hi adorabant solem3 et dixit ad me: vides, fili ’
hominis? numquid pusilla domui Iudae, ut faciant facinora,
quae fecerunt hic? quoniam impleverunt impietates suas, et
ecce ipsi quasi subsannantes3 ego faciam cum indignatione
mea, non parcet oculus meus, neque miserebor3 exclamabunt

ad aures meas voce magna, et non exaudiam eos, sed neque
miserebor, et clamavit in aures meas voce magna dicens:

approximavit vindicta civitatis huius, et unusquisque habuit
vasa exterminii in manu sua3 et ecce sex viri veniebant ad
viam portae altae, quae respiciebat ad aquilonem, et unius-
cuiusque bipennis dispersionis erat in manu eius, et unus
vir in medio eorum indutus podere et zona sapphiri in
lumbis eius, et introierunt et steterunt in proximis altaris
aerei, et claritas dei lsrael adscendit a Cherubin, quae fuit
super eam in subdivali domus, et vocavit hominem, qui in-
dutus erat podere, qui habuit super lumbos suos zonam, et
dixit ad eum dominus: transi per mediam Hierusalem, et
scribe signum Tau in frontibus virorum, qui gemunt et dolent
super omnia facinora, quae fiunt in medio eorum3 et in his
(lixit ad audientem: ite post eum in civitatem et concidite,
et nolite parcere oculis vestris, et ne misereamini senioris aut
iuvenis aut virginis, et parvulos et mulieres interficite omnes,
ut perdeleantur, omnes autem, super quos est Tau signum, ne
accesseritis, et a sanctis meis incipite. ¹) Huius autem signi
sacramentum variis modis praedicatum est, in quo vita homi-
nibus praestruebatur, in quo Iudaei non essent credituri,
sicut Moyses ante nuntiabat in Exodo, dicensz eiiciemini
de terra, in quam introibitis, et in nationibus illis non eritis·
in requiem, et non erit stabilitas vestigio pedis tui, et dabit
tibi deus cor taedians et tabescentem animam et oculos
deficientes, ut non videant, et erit vita tua pendens in ligno
ante oculos tuos, et non credes vitae tuae-²) Itaque qnon-
iam im'pleta est prophetia per adventum eius, id est per
nativitatem, quam supra memoravimus, et passionem, quam

1) Ezech. 8, 12— 18. 9, 1-6. 2) Deut. 28, 65 sq.


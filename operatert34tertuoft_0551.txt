DE ANIMA. nlo

cenni proelio extorquet, non latens, non fallens, non cavil-
labundus. Vereor, ne ille magis pater fuerit, qui eirca
Helenae recuperationem et vigilantius et audentius et diutius
laboraverit.

35. ¹) Sed non tibi soli μετεμψύχωσις hane fabulam
instruxit, inde etiam Carpocrates utitur pariter magus, pa-
riter fornicarius, etsi Helena minus. Quidni? cum propter
omnimodam divinae et humanae disciplinae eversionem con-
stituendam recorporari animas adseveraverit3 nulli enim
vitam istam rato fieri, nisi universis, quae arguunt eam, ex—
punctis, quia non natura quid malum habeatur, sed opinione.
ltaque μετεμψύχωσιν necessarie imminere, si non in primo
quoquc vitae huius commeatu omnibus illicitis satisfiat.
Scilicet facinora tributa sunt vitae. Ceterum totiens ani-
mam revocari habere, quotiens minus quid intulerit, reli·
quatricem delictorum, donec exsolvat novissimum quadran-
tem,²) detrusa identidem in carcerem corporis. Huc enim
temperat totam illam allegoriam domini certis interpre-
tationibus relucentem, et primo quidem simpliciter intelli-
gendam. Nam et ethnicus homo adversarius noster est,
incedens in eadem via vitae communis. Ceterum oportebat
nos de mundo exire‚.³) si eum illis conversari non liceret.
Huic ergo bonum animi praestes, iubet.4) Diligite enim
inimicos vestros, inquit, et orate pro maledicentibus vos, ⁵)
ne aliquo commercio negotiorum iniuria provocatus abstra-
hat te ad suum iudicem, et in custodiam delegatus ad ex-
solutionem totius debiti arcteris. Tum si in diabolum trans-
fertur adversarii mentio ex observatione comitante, cum
illo quoque' moneris eam inire concordiam, quae deputetur
ex fidei conventione, pactus es enim renuntiare ipsi et
pompae et angelis eius. Convenit inter vos de isto. Haec
erit amicitia observatio sponsionis, ne quid eius postea
resumas ex his, quae ei eierasti, quae illi reddidisti, ne te
ut fraudatorem, ut pacti transgressorem iudici deo obiiciat,
sicuti eum legimus alibi sanctorum criminatorem ⁶) et de
ipso etiam nomine diaboli delatorem, et iudex te tradat
angelo exsecutionis, et ille te in carcerem mandet infernum,

1) Hoc cap. in Rhen. et Gelenii edd. inscriptum est: Adversus
carpocratis opinionem. 2) Matth.5, 26. 3)1Cor.5,1⁰.
4) Luc. 6, 45. 5) Lucam-1. 12, 58. Matt11.5, 25. 6) Apoc.12, 10.


220 DE AN1MA.

sitas obstaculi fuerit, ita et bonum in anima a malo oppres-
sum pro qualitate eius aut in totum vacat occulta salute ¹)
aut qua datur radiat inventa libertate. Sic pessimi et optimi
quidam, et nihilominus unum omnes animae genus3 sic et in
pessimis aliquid boni, et in optimis nonnihil pessimi. Solus
enim deus sine peccato, et solus homo sine peccato Christus,
quia et deus Christus. Sic et divinitas animae in praesagia2)
erumpit ex bono priore, et. conscientia dei in testimonium
prodit: deus bonus est, deus videt, et deo commendo. Pro-
pterea nulla anima sine crimine, quia nulla siue boni semine.
Proinde cum ad fidem pervenit reformata per secundam
nativitatem ex aqua et superna virtute, detracto corruptionis
pristinae aulaeo, totam lucem suam conspicit. Excipitur
etiam a spiritu sancto, sicut in pristina nativitate a spiritu
profano. Sequitur animam nubentem spiritui caro, ut dotale
mancipium, et iam non animae famula, sed spiritus. 0
beatum connubium, si non admiserit adulterium.

42.³) De morte iam superest, ut illic materia ponat,
ubi ipsa anima consummat; quamquam Epicurus ⁴) vulgari
satis opinione negarit mortem ad nos pertinere. Quod enim ⁷
dissolvitur, inquit, sensu caret, et quod sensu earet, nihil
ad nos. Dissolvitur autem et caret sensu, non ipsa murs,
sed homo, qui eam patitur. At ille ei dedit passionem,
cuius est actio·- Quodsi hominis est pati mortem dissolu·
tricem corporis et peremptricem sensus, quam ineptum, ut
tanta vis ad hominem non pertinere dicatur. Multo coactius
Seneca: post mortem, ait, omnia finiuntur, etiam ipsa. ⁵)
Hoc si ita est, iam et mors ad semet ipsam pertinebit, si et
ipsa finitur3 eo magis ad hominem, in quo inter omnia
finiendb‘ et ipsa finitur. Mors nihil ad nos, ergo et vita
nihil ad nos. Si enim quo dissolvimur, praeter nos, etiam
quo compingimur, extra nos. Si ademptio sensus nihil ad
noS‚ nec adeptio sensus quicquam ad nos. Sed mortem
quoque interimat, qui et animam. A nobis, ut de postuma
vita et de alia provincia animae, ⁶) ita de morte tractabitur,

1) Rig.etSeml. occultata luce. 2)Rig. in praesentia·-
3) ln Rhen. et Gel. edd. hoc cap. inscribitur: D e m orte. 4) Diog-
Laert. 10, 124 sqq. Gellii Noct. Att. 2, 8. 5) Cf. lib. de resurr.
carni· c. 1. 6) Sic emend. Rig. quae scripta sunt in cod. Agunt
quiet animam. Α nobis, ut depositum avita et de alia


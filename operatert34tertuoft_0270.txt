260 ADV. MARCIONEM LIBER V.

Iudaismi magis affines subintelligi. Cum vero nec Titum
dicit circumcisum,¹) iam incipit ostendere solam circum-
cisionis quaestionem ex defensione adhuc legis concussam
ab eis, quos propterea falsos et superinductitios fratres
appellat, non aliud statuere pergentes, quam perseverantiam
legis, ex lide sine dubio integra creatoris, atque ita pcr-
vertentes evangelium, non interpolatione scripturae, *qua
Christum creatoris effingerent, sed retentione veteris· disci-
plinae, ne legem creatoris excluderent. Ergo propter
superinductitios, inquit, falsos fratres, qui subintraverant
ad speculandam libertatem nostram, quam habemus in Chri-
sto, ut nos subigerent servituti, nec ad horam cessimus
subiectioni.2) Intendamus enim et sensui ipsi et caussae -
eius, et apparebit vitiatio scripturae. Cum praemittit: sed
nce Titus, qui mecum erat, cum esset Graecus, coactus est
circumcidi, dehinc subiungit: propter superinductitios falsos
fratres, et reliqua3 contrarii utique facti incipit reddere
rationem, ostendens propter quid fecerit, quod nee fecisset
nec ostendisset, si illud, propter quod fecit, non accidisset.
Denique dicas velim, si non subintroissent falsi illi frati-es
ad speculandam libertatem eorum, cessissent subiectioni?
non opinor. Ergo cesserunt, quia fuerunt( propter quos
cederetur. Hoc enim rudi fidei et adhuc de legis obser-
vatione suspensae competebat, ipso quoque apostolo ne in
vacuum cucurrisset aut curreret suspecto. Itaque frustrandi
eraut falsi fratres, speculantes libertatem Christianam, ne
ante eam in servitutem abduce-rent Iudaismi, quam Paulus
sciret se non in vacuum cucurrisse, quam dexteras ei darent'

antecessores, quam ex censu eorum in nationes praedicandi ”’
munus subiret.3) Necessario igitur cessit ad tempus, et
sic ei ratio constat Timotheum circumcidendi et rasos in·
troducendi in templum, quae in Actis ⁴¹) edicuntur, adeo
vera, ut apostolo consonent profitenti5) factum se Iudaeis
Iudaeum, ut Iudaeos lucrifaceret, et sub lege agentem
propter eos, qui sub lege agerent, sic et propter superin-
ductos illos, et omnibus novissime omnia factum, ut omnes
lucraretur. Si haec quoque intelligi ex hoc postulant, id
quoque nemo dubitabit, eius dei et Christi praedicatorem

1) Gal. 2,3. 2) ib. v. 4. 5. 3) ib. v. 9. 10. 4) Act. Ap.
16, 3. 21, 24 sqq. 5) 1 Cor. 9, 20.


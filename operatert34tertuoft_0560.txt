228 DE ANIMA.

posse, a qua ita esse sortita sunt, ut citra eam haberi vi· ,
deantur, et utique aut natura omnia aut nulla natura. Apud
nos autem id poterit audiri, quod dei contemplatio suggerit,
auctoris omnium, de quibus quaeritur. Credimus enim, si
quid est natura, rationale aliquod opus dei esse. Porro so-
mnum ratio praeit, tam aptum, tani utilem, tam necessarium,
ut absque illo nulla anima sufficiat, recreatorem corporum,
redintegratorem virium, probatorem valetudinum, pacatorem
operum, medicum laborum, cui legitime fruendo dies cedit,
nox legem facit, auferens rerum etiam colorem. Quodsi
vitale, salutare, auxiliare somnus, nihil eiusmodi non ratio-
nale, nihil non naturale. Sic et medici omne contrarium
vitali, salutari, auxiliari extra naturae cardines relegant.
Nam et aemulas somno valetudines, phreneticam atque car-
diacam, praeter naturam iudicando naturalem somnum prae-
iudicaverunt3 etiam in lethargo non naturalem notantes
testimonio naturali respondent, cum in suo temperamento
est. Omnis enim natura aut defraudatione aut enormitate
rescinditur, proprietate mensurae conservatur. Ita naturale
erit statu, quod non naturale effici potest decessu vel ex-
cessu. Quid, si esum et potum de naturae sortibus eximas?
nam et in his plurima somni praeparatura est. Certe his a
primordio naturae suae homo imbutus est. Si apud deum ¹)
discas, ille sons generis, Adam, ante ebibit soporem, quam
sitiit quietem, ante dormiit, quam laboravit, imo quam et
edit, imo quam et profatus est, ut videant naturalem indicem
somnum omnibus naturalibus principaliorem. Inde deducimur
etiam imaginem mortis iam tunc eum recensere. Si enim η
Adam de Christo figuram dabat, 2) somnus Adae morsterat
Christi dormituri in mortem, ut de iniuria perinde lateris
eius vera mater viventium figuraretur ecclesia.³) Ideo et
somnus tam salutaris, tam rationalis etiam in publicae et
communis iam mortis effingitur exemplar. Voluit enim deus,
et alias nihil sine exemplaribus in sua dispositione molitus,
paradigmate Platonico plenius humani vel maxime initii ac
finis lineas quotidie agere nobiscum, manum porrigens fidei
facilius adiuvandae per imagines et parabolaS‚ sicut ser-
mon-um, ita et rerum. Proponit igitur tibi corpus amica vi ,
soporis elisum, blanda quietis necessitate prostratum, immo-

1) Genes. 2, 21. 2)1ta Rigalt.; alii: figurabat. 3) io. 19, 84.


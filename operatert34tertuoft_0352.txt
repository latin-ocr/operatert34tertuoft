20 ADV.1{ERMOGENEM.

nihil tale significat. Fuerit licet materia, quantum sibi
licet, vel potius Hermogeni, potuit et fuisse, et tamen nihil
deus ex illa fecisse, vel quia non decebat deum alicuius
eguisse, certe quia nec ostenditur quicquam ex materia
fecisse. Sine caussa ergo esset, inquis, Non plane adeo
sine caussa. Nam etsi mundus non est factus ex illa, -sed
haeresis facta est, et quidem hoc impudentior, quod non ex‘*
materia facta est haeresis, sed materiam ipsam potius hae-'
resis fecit.

24. Revertor nunc ad singulos articulos, per quos
putavit significatam es'se materiam, et primo de nominibus
expostulabo. Horum enim alterum legimus, quod est terrae,
alterum non invenimus, quod est materiae. Quaero ergo,
eum materiae nominatio non exstet in scriptura, quomodo
ei etiam terrae appellatio accommodetur in alio iam g'enere
substantiae nota? Quo magis materiae quoque nominatio
exstitisse debuerat, consecuta etiam terrae appellationem,
ut scirem terram commune cum materia esse nomen, ne
illud ei soli substantiae vindicarem, cuius et proprium, in
qua magis notum est, vel ne illud in quamcunque aliam
speciem, nec utique omni materiae, communicare possem, si
vellem. Cum enim non exstat proprium vocabulum eius
rei, eui commune vocabulum adscribitur, quanto non com-
paret, cui adscribatur, cuicunque alii poterit adscribi. lta
Hermogenes, etsi materiam ostenderet nominatam, deberet
eandem probare terram quoque cognominatam, utita utrum-
que illi vocabulum vindicaret. .

25. Vult igitur duas proponi terras in ista scriptura,
unam, quam in principio deus fecit, aliam, materiam, ex
qua fecit, de qua dictum sit: terra autem erat invisibilis et
rudis.¹) Utique si quaeram ex duabus, cui nomen terrae
accommodari debeat, id dicetur,2) hanc, quae faeta sit, ex
illa, ex qua facta est, vocabulum derivasse, quia veri simi·
liu's sit ab origine sobolem potius, quam originem a sobole
vocitari. Hoc si ita est, alia nobis obvolvitur quaestio, an
competat, terram hanc, quam deus feeit, cx illa, ex qua

l) Gen. 1, 2. 2) Rhen. ed. 1. ex duabus, quae cui no-
men terrae adcommodari id dicetur3 deinde ed.e cod.

Gorz.: adcommodare debeat, dicetur. Sed relativum quae
e v. quaeram temere repetitum est.


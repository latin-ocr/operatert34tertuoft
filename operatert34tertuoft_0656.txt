324 ADV. IUDAEOS.

Israel excidit, secundum Hieremiam dicentem: mittite, et ¹
interrogate nimis, si facta sunt talia, si mutabunt gentes
deos suos, et isti non sunt dii3 populus autem meus mutavit
gloriam suam, ex quo nihil proderit eis3 expavit coelum
super isto.¹) Et quomodo et quando expavit? Indubitate,
quando passus est Christus. Et horruit, inquit, plurimum
nimis, et sol media die tenebricavit. 2) Et quando horruit
nimis, nisi in passione Christi, cum terra quoque contremuit,
et velum templi scissum est, et monumenta dirupta sunt?
Quoniam duo haec mala fecit populus: me, inquit, dereli-
querunt fontem aquae vitae, et foderunt sibi lacus contritos,
qui non poterant aquam continere-³) Indubitate nonre-
cipiendo Christum fontem aquae vitae lacus contritos eoe-
perunt habere, id est synagogas, in dispersiones gentium,
in quibus iam spiritus sanctus non immoratur, ut in prae⁴

teritum in templo commorabatur, ante adventum Christi, '

qui est verum dei templum. Nam et istam sitim divini
spiritus eos passuros dixerat propheta Esaias, dicens: ecce,
qui serviunt mihi, manducabunt, vos autem esurietis3 ser-
vientes mihi potabuntur, vos autem sitietis, et a contribu-
latione spiritus ululabitis, remittetis enim nomen vestrum in
satietatem electis meis, vos autem interficiet dominus3 eis
autem, qui serviunt mihi, nomen nominabitur novum, quod
benedicetur in terris. ¹¹) Adhuc huius ligni sacramentum
etiam in Regnorum legimus celebratum. Nam cum filii
prophetarum super flumen Iordanen lignum securibus cae·
derent, exsiliit ferrum, et mersum est in flumine, atque ita
Helisaeo propheta superveniente petunt ab eo filii prophe-
tarum, uti ferrum flumini, quod mersum fuerat, erueret.
Atque ita Helisaeus accepto ligno et misso in eum locum,
ubi submersum fuerat ferrum, statim supernatavit, et lignum
mersum est, quod receperunt filii prophetarum. Ex quo
intellexerunt, quod Heliae spiritus in eum sit repraesentatus.
Quid manifestius huius ligni sacramento, quod duritia huius
seculi mersa in profundo erroris, et a ligno Christi, id est
passionis eius, in baptismo liberatur, ut quod perierat olim
per lignum in Adam, id restitueretur per lignum Christi?
nobis igitur, qui successimus in loco prophetarum, ea susti-
nentibus hodie in seculo, quae semper passi sunt prophetae

1) ier. 2, 101q. 2) Amos 8, 9. 3) ier. 2, 13. 4) 1en.65,131qq.


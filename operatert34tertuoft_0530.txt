198 “ DE ANlMA.

mentum in Christum et ecclesiam: hoc os ex ossibus meis,
et caro ex carne mea, vocabitur mulier3 propterea relinquet
homo patrem et matrem, et agglutinabitur mulieri suae, et
erunt duo in carnem unam3 ¹) hoc postea obvenit, quum in
illum deus amentiam immisit, spiritalem vim, qua constat
prophetia. Si et malum in eo apparuit transgressionis ad-
missum, nec hoc. naturale deputandum est, quod instinctu
serpentis operatus est, tam non naturale, quam nec mate-
riale, quia et materiae fidem iam exclusimus. Quodsi nec
spiritale nec quod dicitur materiale proprium in illo fuit,
(nam si ex materia, fuisset mali semen,) superest, ut solum
in illo et unicum suerit naturale, quod censetur animale,
quod statu simplex, et uniforme defendimus. De hoc plane
relinquitur quaeri, an demutabile debeat credi, quod natu-
rale dicatur. Iidem enim convertibilem negant naturam,
ut trinitatem suam in singulis proprietatibus ligant, quia
arbor bona malos non ferat fructus nec mala bonos, et
nemo de spinis metat ficus et de tribulis uvas. Ergo si ita
est, neque de lapidibus lilios Abrahae suscitare poterit deus,
nec genimina viperarum facere poenitentiae fructus.²) Et
erravit apostolus scribens: eratis et vos aliquando tenebrae,
et fuimus et nos aliquando natura filii irae, et'in his vos
quoque fuistis, sed abluti estis.³) Sed nunquam discor-
dabunt sententiae sanctae. Non dabit enim arbor mala
bonos fruetus, si non inseratur, et bona malos dabit, si non
colatur. Et lapides lilii Abrahae fient, si in iidem Abrabae
formentur. Et genimina viperarum fructum poenitentiae
facient, si venena malignitatis exspuerint. Haec erit vis
divinae gratiae, potentior utique natura, habens in nobis
subiacentem sibi liberam arbitrii potestatem, quod αὐτεξού-
σιον dicitur, quae cum sit et ipsa naturalis atque mutabilis,
quoquo vertitur, natura convertitur. Inesse autem nobis
τὸ αὐτεξούσιον naturaliter, iam et Marcioni ostendimus et
Hermogeni. Quid nunc, si naturae conditio sic erit deli-
nienda, ut duplex determinetur, natorum et innatorum, fa-
ctorum et infectorum? Atque ita quod natum factumque
constiterit, eius natura capiet demutationem, et renasci
enim poterit et refici Innatum autem et infectum immobile

1 cor1)6fo' 2, 23 sq. 2) Matth. 3, τ sqq. 3) Eph- ⁵2 ⁸· ²² 3
. , .


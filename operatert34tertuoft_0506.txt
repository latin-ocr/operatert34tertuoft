124 DE ΑΝΙΜΑ,

chus et Heraclitus ex igni, ut Hippon ct Thales ex aqua,
ut Empedocles ct Critias ex sanguine, ut Epicurus ex atomis,
si et atomi corpulentias de coitu suo cogunt, ut Critolaus
ct Peripatetici eius ex quinta nescio qua substantia, si et
illa corpus, quia corpora includit; sed etiam Stoicos1) allego,
qui spiritum praedicantes animam paene nobiscum, qua pro-
xima inter se ssatus et spirituS, tamen corpus animam facile
persuadebunt.2) Denique Zeno ³) consitum spiritum defi-
niens animam, hoc modo instruit. Quo, inquit, digresso
animal emoritur, corpus est; consito autem spiritu digresso
animal emoritur, ergo consitus spiritus corpus est3 consitus
autem spiritus anima est, ergo corpus est anima. Vult et
Cleanthes ⁶²) non solum corporis lineamentis, sed et animae
notis similitudinem parentibus in filios respondere, de spe-
culo scilicet morum et ingeniorum et affectuum, corporis
autem similitudinem et dissimilitudinem capere et animam.
Itaque corpus similitudini vel dissimilitudini obnoxium. Item
corporalium et incorporalium passiones inter se non com-
municare. Porro et animam compati corpori, cui laeso
ictibus, vulneribus, ulceribus condolescit, et corpus animae,
cui afflictae cura, angore, amore cobaerescit per detrimen-
tum socii vigoris, cuius pudorem et pavorem rubore atque
pallore testetur. Igitur anima corpus ex corporalium pas-
sionum communione. Sed et Chrysippus ⁵) manum ei por-
rigit, constituens corporalia ab incorporalibus derelinqui
omnino non posse, quia nec contingantur ab eis, (unde et
Lucretius: ⁶) tangere enim et tangi, nisi corpus, nulla potest
res‚) derelicto autem corpore ab anima affici morte. Igitur
corpus anima, quae nisi corporalis corpus non derelinqueret.

6. Haec Platonici subtilitate potius quam veritate con-
turbant. Omne, inquiunt, corpus aut animale sit neccsse est
aut inanimale. Et siquidem inanimale est, extrinsecus mo·
vehitur, si vero animale, intrinsecus. Anima autem nec
extrinsecus movebitur, ut quae non sit inanimalis, nec >in-
trinsecus, ut quae ipsa potius moveat corpus. Itaque non
videri eam corpus, quae non corporalium forma ex aliqua
regione moveatur. Ad hoc nos mirabimur incongruentiam

1) Senecae epp. 106. 2) Cf. lib. de carne Chr. c. 11. 33
Diog. haertff, 156. 4) Ncmesius de nat.liom.p.33.‘16. cd. Matthaei.
5) ib. p. 34.81. 6) nucr. 1, 305.


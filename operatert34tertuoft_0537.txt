DE ΛΝΙΜΑ. 205

aeris rigor nullus? Taceo cubiculares aestus et omnem illie
caloris paraturam enitentibus necessariam, quae afflari vel
maxime periculum est. ln ipsis paene balneis fetus elabitur,
et statim vagitus auditur. Ceterum si aeris rigor thesaurus
est animae, extra Germanias et Scythas et Alpes et Ar-
gaeos nemo debuit nasci. Atquin et populi frequentiores
apud orientalem et meridialem temperaturam et ingenia ex-
peditiora omnibus Sarmatis etiam mente torpentibus. Et
animi enim de rigoribus scitiores provenirent, si animae de
frigusculis evenirent; cum substantia enim et vis. His ita
praestructis, possumus illos quoque recogitare, qui exsecto
matris utero vivi ae‘rem hauserunt, Liberi aliqui et Scipiones.
Quodsi qui, ut Plato, perinde nou putat duas animas in unum
convenire, sicut nec corpora, ego illi non modo duas animas
in unum congestas ostendissem, sicut et corpora in fetibus,
verum et alia multa cum anima conserta, daemonis scilicet,
nec unius, ut in Socrate ipso, verum 'et septenarii spiritus,
ut in Magdalena,¹) et legionarii numeri, ut in Geraseno,‘-')
quo facilius anima cum anima conseretur ex societate sub-
stantiae, quam spiritns nequam ex diversitate naturae. At
idem in sexto Legum, monens cavere, ne vitiatio seminis
ex aliqua vilitate concubitus labem corpori et animae sup-
paret, neseio de pristina magis, an de ista sententia sibi
exciderit. Ostendit enim animam de semine induci, quod
curari monet, non de prima adspiratione nascentis. Unde,
ore te, similitudine animae quoque parentibus de ingeniis
respondemus secundum Cleanthis testimonium, si non et ex
animae semine educimur? Cur autem et veteres astrologi
genituram hominis ab initio conceptus digerebant, si non
exinde et anima est, ad quam aeque pertinet, si quid est
flatusw) ’

26. Sed omnis inaequalitas sententiae humanae usque
ad dei terminos. In nostras iam lineas gradum colligam,
ut quod pbilosophis medicisque respondi, Christiano probem.
De tuo, frater, fundamento iidem aedifica3 aspice viventes
uteros sanctissimarum feminarum, nec modo spirantes iam
illic infantes verum etiam prophetantes. Ecce viscera Re-
beccae ⁴) inquietantur, et longe adhuc partus ct ae‘ris nullus

1) Marc. 16, 9. 2) Marc. 5, 1 sqq. 3) fvouw. et mg. e cmL'
Ursini: statu s? 4) Gen. 2⁵, 22 sq.


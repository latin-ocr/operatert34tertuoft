ΕΒ DE PRAESCRIPTIONIBUS HAERET.

37. Si haec ita se liabent, ut veritas nobis adiudice-
tur, quicunque in ea regula incedimus, quam ecclesia ab
apostolis, apostoli a Christo, Christus a deo tradidit, con-
stat ratio propositi nostri definientis, non esse admittenv
dos haereticos ad ineundam de scripturis provocationem,
quos sine scripturis probamus ad Scripturas non pertinere.
Si enim haeretici sunt, Christiani esse non possunt, non
a Christo habende, quod de sua electione sectati haereti-
corum nomina admittunt. Ita non Christiani nullum ius
capiunt Christianarum literarum, ad quos merito dicendum
est: qui estis? quando, ct unde venistis? quid in meo agi·-
tis‚ non mei? quo denique, Marcion, iure silvam meam
caedis? qua licentia, Valentine, fontes meos transvertis?
qua potestate, Apelles, limites meos commovcs?1,) quid· hic,
ceteri, ad voluntatem vestram seminatis et pascitis?- Mea
est possessio, olim‘ possideo 2), habeo origines firmas ab

'ipsis auctoribus, quorum fuit res· Ego sum haeres aposto-
lorum. Sicut caverunt testamento suo, sicut fidei commi-
serunt, sicut adiuraverunt, ita teneo. Vos 'certe exhaere-
daverunt semper et abdicaverunt ut extraneos, ut inimi-
cos. Unde autem extranei et inimici apostolis haeretici,
nisi ex diversitate doctrinae, quam unusquisque de suo ar-
bitrio adversus apostolos aut protulit aut recepit?

38. lllic igitur et scripturarum et expositionum adul-
teratio deputanda est, ubi diversitas inveniturtdo-ctrinae.
Quibus fuit propositum aliter docendi, necessitas instituit ³)
aliter disponendi instrumenta doctrinae. Alias enim non
potuissent aliter docere, nisi aliter haberent, per quae do-
cerent. Sicut illis non potuisset succedere corruptela do-
ctrinae sine corruptela instrumentorum eius, ita et nobis
integritas doctrinae non competisset sine integritate eorum,
per quae doctrina tractatur. Etenim quid 'contrarium no-
bisin nostris? quid de proprio intulimus, ut aliquid con-

trarium ei, quod esset in scripturis deprehensum, detra· ,

ctione vel adiectione vel transmutatione remediaremus?

Rhen. et Pania Ita et haende nostro fructificaverunt,
non nostrae3 degeneres varietatis (Gelen. et ceteri e cod.

Gorz. veritatis) grano et mend. silvestres. · 1) Post»
Rhenanum editt. omnes addiderunt: mea est possessio.
2) Praeter Rhen. omnes: olim poss„ prior possideo. 3) Pam.

etRig. eos necessitas coegit.


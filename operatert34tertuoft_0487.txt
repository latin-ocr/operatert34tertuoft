DE RESURRECTIONE cAssle. 155

ponit. Demonstrationis corporalis est verbum. Aliud autem
corruptivum, aliud corruptela, et aliud mortale, et aliud
mortalita83 aliud enim ‘quod patitur, aliud quod pati efficit.
Ita quae patiuntur corruptelam et mortalitatem, caro scilicet
et sanguis, ea necesse est patiantur et incorruptelam et
immortalitatem.

52. Videamus iam nunc, quo corpore venturos mor·
tuos disputet. Et bene, quod erupit statim ostendere, quasi
quis eiusmodi quaerat. Stulte, inquit, tu, quod seminas,
num vivificatur, ¹) nisi mortuum fuerit? 2) Hoc ergo iam de
exemplo seminis constet, non aliam vivificari earnem, quam
ipsam, quae erit mortua, et ita sequentia relucebunt. Nihil
enim adversus regulam exempli licebit intelligi, ne, quia
sequitur: et quod seminas, non corpus, quod futurum est,
seminas, ³) idcirco aliud resurrecturum corpus, quam quod
moriendo seminatur, existimes· Ceterum excidisti ab ex-
emplo. Nunquam enim frumento seminato et in terra dis-
soluto hordeum·erumpit, et non id ipsum genus grani ea-
demque natura et qualitas et forma. Denique unde, si nou
id ipsum? et corruptela enim ipsum est, dum ipsius est.
Non enim et suggerit, quomodo non quod futurum est cor-
pus seminetur, dicens: sed nudum granum, si forte, frumenti,
vel alicuius eiusmodi3 deus autem dat illi corpus prout
vult, ⁴) certe ei grano, quod nudum seminari ait. Certe,
inquist, ergo salvum est, cui dare hahet deus corpus. Quo-
modo autem salvum est, si nusquam est, si non resurgit, si
non id ipsum resurgit? Si non resurgit, salvum non est. Si
nou est et salvum, accipere corpus a deo non potest. Sed
enim salvum omni modo constat. Ad quid ergo dabit illi
deus prout vult corpus, habenti utique proprium corpus
illud nudum, nisi ut iam non nudum resurgat? Ergo additum
erit, quod corpori superstruitur, nee exterminatur illud, cui
superstruitur, sed augetur. Salvum est autem, quod augetur.
Seritur enim solummodo granum sine.folliculi veste, sine
fundamento spicae, sine munimento aristae, sine superbia
culmi. Exsurgit autem copia foeneratum, compagine aedi-
ficatum, ordine structum, cultu munitum et usquequaque

1) lta cod. Wouweri; Rhen. nonne, deinde: numne vivi-
ficatur3 Rig. non vivificabitur. 2) lcor.15,36. 3) ib.
v. 3⁸1. 4) ib. v. 37. 38.


DE RESURRECTIONE CARNIS. 149

alio tempore quam in adventu domini, qui clavis est re·
surrectionis.

48. Sed caro, inquis, et sanguis regnum dei haere-
ditate possidere non possunt. 1) Scimus hoc quoque scri-
ptum, sed* de industria distulimus hueusque, ut quod adver-
sarii in prima statim acie obstruunt, in ultima congressione
prosterneremus, omnibus quaestionibus quasi auxiliis eius ante
deiectis. Sed et nunc expetent praecedentia recognosci,
ut et huic sensui sua origo praeiudicet. Opinor, apostolus
disposita ad Corinthios omni distinctione ecclesiasticae di-
sciplinae summam et sui evangelii et fidei illorum in do-
minicae mortis et resurrectionis demandatione concluserat,
ut et nostrae spei regulam inde deduceret, unde constaret.
Itaque subiicit: si autem Christus praedicatur, quod a mor-
tuis resurrexerit, quomodo quidam dicunt in vobis, resur-
rectionem mortuorum non esse? quae si non est, nec Chri—
stus resurrexit. Si Christus non resurrexerit, inanis est
praedicatio nostra32) inveniemur enim falsi testes dei, qui
testimonium dixerimus, quod resuscitaverit Christum, quem
non resuscitavit. Nam si mortui non resurgunt, nec Chri-
stus resurrexit. Si Christus non resurrexit, vana est fides
vestra, quia adhuc in delictis vestris estis, et qui in Christo
dormierunt, perierunt. 3) Per haec cui nos rei credendae
videtur exstruere? Resurrectioni, inquis, mortuorum, quae
negabatur3 certe suo exemplo dominicae resurrectionis
volens eam credi. Certe, inquis. Exemplum porro ex
diversitate an ex parilitate componitur? Utique, inquis, ex
parilitate· Quomodo autem Christus resurrexit? in carne,
nn non? sine dubio, si mortuum, si sepultum audis secun-
dum scripturas, non alias quam in carne3 aeque resusci-
tatum in carne concedis. Ipsum enim, quod cecidit in
morte, quod iacuit in sepultura, hoc et resurrexit, non tam
Christus in carne, quam caro in Christo. Igitur si ad ex-
emplum Christi resurgemus, qui resurrexit in carne, iam
non ad exemplum Christi resurgemus, si non in carne et
ipsi resurgemus, quia per hominem, inquit, mors, et per
hominem resurrecti0,4) ut separaret quidem auctores, mortis
Adam, Christum resurrectionis, eiusdem autem constitueret

1) 1Cor. 15, 50. 2) Gel. et ed. Fran. nostra, vacua
est fide· vestra. 3) 1Cor. 15, 12—18. 4) 1Cor.15, 21.


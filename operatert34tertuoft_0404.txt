22 DE CARNE CHRISTI.

dendis operaretur, extraneis defixis in illum, tam proximi
aberant. Denique superveniunt et foris subsistunt, nec in—
troeunt, non computantes scilicet, quid intus ageretur, nec
sustinent saltem, quasi necessarius aliquid afferrent eo,
quod ille tum maxime agebat, sed amplius interpellant et a
tanto opere revocatum volunt. Oro te, Apelles, velta,
Marcion, si forte tabula ludens vel de histrionibus aut au-
rigis contendens tali nuntio avocareris, nonne dixisses:
quae mihi mater, aut qui fratres? Deum praedicans et
probans Christus, legem et prophetas adimplens, tanti retro Ι
aevi caliginem dispargens, indigue usus est hoc dicto ad
percutiendam incredulitatem foris stantium vel ad excutien-
dam importunitatem ab opere revocantium? Ceterum ad
negandam nativitatem alius necessarius· fuisset ei locus et
tempus et ordo sermonis, non eius, qui posset pronuntiari
etiam ab eo, cui et mater esset et fratres, cum indignatio
parentes non neget, sed obiurget. 1) Denique potiores fe-
cit alios, et meritum praelationis ostendens, audientiam
scilicet verbi, demonstrat, qua conditione negaverit matrem ,
et fratres, qua enim alios sibi adoptavit, qui ei adhae-
rebant, ea abnegavit illos, qui ab eo absistebant. Solet
etiam adimplere Christus, quod alios docet. Quale ergo
erat, si docens non tanti facere matrem aut fratres, quanti
dei verbum, ipse dei verbum nuntiata matre et fraternitate
desereret? Negavit itaque parentes, quomodo docuit ne-
gandos pro dei opere. Sed alias figura est synagogae in
matre abiuncta et Iudaeorum in fratribus incredulis. Fo-
ris erat in illis Israel, discipuli autem novi intus audien·
tes et credentes et cohaerentes Christo ecclesiam delinea-
bant, quam potiorem matrem et digniorem fraternitatem
recusato carnali genere nuncupavit. Eodem sensu de-
nique et illi exclamationi respondit, non matris uterum et
ubera negans, sed feliciores designans, qui verbum dei au-
diunt.

8. Solis istis capitulis, quibus maxime instructi vi.-
dentur sibi Marcion et Apelles, secundum veritatem in-
tegri et incorrupti evangelii interpretatis, satis esse de-
buerat ad probationem carnis humanae in Christo per
defensionem nativitatis. Sed quoniam et isti Apelleia-

1) Rig. Cum ind. par. negat, uon negat, sed obiurgat.


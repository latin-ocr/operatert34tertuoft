DE Axima. 135

autem animum ita dicimus animae concretum, non ut sub·
stantia alium, sed ut substantiae officium.

13. Ad hoc dispicere superest, principalitas ubi sit,
id cst, quid ¹) cui praeest, ut cuius principalitas apparuerit,
illa sit substantiae massa, id autem, cui massa substantiae
praeerit, in officium naturale substantiae deputetur. Enim-
vero quis non animae dabit summam omnem, cuius nomine
totius hominis mentio titulata est? Quantas animas pasco,
ait dives, non animos, et animas salvas optat gubernator,
non animos, et rusticus in opere, et in proelio miles animam
se, non animum, ponere affirmat. Cuius nominatiora peri-
cula ant vota sunt, animi an animae? Quid autem agere
dicuntur moribundi, animum an animam? Ipsi postremo
philosophi ipsique medici, quamvis de animo quoque dispu-
tarent, faciem tamen operis frontemque materiae de anima
unusquisque proscripsit. Ut autem et a deo diseas, animam
deus semper alloquitur, animam compellat atque advocat,
ut animum sibi advertat. Illam salvam venit facere Christus,
illam perdere in gehennam comminatur, illam pluris fieri
vetat, illam et ipse bonus pastor pro pecudibus suis ponit.
Habes animae principalitatem, habes in illa et substantiae
unionem, cuius intelligam instrumentum esse animum, non
patrocinium.

14. Singularis alioquin et simplex et de suo tota est
non mag-is instructilis aliunde quam divisibilis ex se, quia
nec dissolubilis. Si enim structilis et dissolubilis, iam non
immortalis. Itaque quia iam non mortalis, neque dissolubilis
neque divisibilis. Nam et dividi dissolvi est, et dissolvi
mori cst. Dividitur autem in partes, 'nunc in duas aPlatone,
nunc in tres a Zenone, nunc in quinque et in sex a Pa-
naetio, et iu septem a Sorano, etiam in octo penes Chry-
sippum, etiam in novem penes Apollophanem‚ sed et in
decem apud quosdam Stoicorum, et in duas amplius apud
Posidonium, qui a duob-us exorsus titulis, principali, quod
aiunt ἡγεμονικὸν, et a rationali, quod aiunt λογικὸν, in duo·
decim2) exinde prosecuit, ita in alias ex aliis species di-
vidunt animam. Huiusmodi autem non tam partes animae
habebuntur, quam vvires et efficaciae et operae, sicut de

 

1) Rig. quid; ceteri: qui. 2) cel. in decem et so-
ptem Pam. coni. in duodecim, 1unius:in decem.

